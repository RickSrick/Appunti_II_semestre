# WORK BREAKDOWN STRUCTURE
==WORK BREAKDOWN STRUCTURE (WBS)==: _scomposizione gerarchica orientata ai deliverable del lavoro_ che deve essere eseguito dal gruppo di [[Definizioni#==PROGETTO==|Progetto]] per conseguire gli obiettivi del Progetto e realizzare i deliverable richiesti.
La WBS organizza e definisce l’ambito totale ([[Aree_di_gestione|scope]]) del Progetto e rappresenta il lavoro specificato nella descrizione attuale approvata dell’ambito del Progetto; il lavoro non inserito nella WBS è escluso dal Progetto. Ogni livello di scomposizione rappresenta un ulteriore grado di dettaglio dell’elemento di Progetto (prodotti o servizi). Pertanto, questo documento suddivide la complessità progettuale in componenti di lavoro facilmente gestibili.
La WBS è considerata dal [[Storia_del_project_management#DIFFUSIONE DEL Project_management PROJECT MANAGEMENT|PMI]] uno strumento _etico_ perché fornisce la visibilità del contenuto del Progetto. Infatti, è uno strumento di comunicazione forte, ed è spesso utilizzata per sviluppare e confermare la comune comprensione dello scope del Progetto.

## BENEFICI DELLA WBS
La WBS:
- rende visibile il Progetto
- permette di condividere il Progetto
- permette di comunicare il Progetto
- è uno strumento per progettare il Progetto
- permette di monitorare e controllare lo scope del Progetto
Per il _Cliente_:
- standardizzazione del formato
- facile comparazione del costo delle offerte di più [[Fornitori|fornitori]]
- comparazione dei dati storici
- test per stime ragionevoli
- migliore monitoraggio e controllo del fornitore
Per il _fornitore_:
- identificazione degli standard e logica dei lavori da eseguire
- migliore monitoraggio e controllo del Progetto
- comunicazione dei deliverable del contratto e dello stato di avanzamento
- strumento di comunicazione tra le diverse funzioni organizzative
- dati storici per future offerte

## COMPOSIZIONE DELLA WBS
![500](wbs.png)
- ==PRIME MISSION / DELIVERABLE PRINCIPALE==: prodotto, servizio o risultato principale che il Progetto deve realizzare
- ==DELIVERABLE DI SUPPORTO==: deliverable secondari che il Progetto deve realizzare per arrivare a rilasciare il Deliverable Principale e raggiungere la Main Mission
- ==WORK PACKAGE==: nodo della WBS per il quale è terminata la scomposizione in nodi/attività componenti; costituisce l'ultimo elemento della WBS e può contenere [[Attività|attività]] da realizzare (nello schema sono identificati con un _sostantivo_)
- ==PLANNING PACKAGE==: nodo che _momentaneamente_ non può essere dettagliato nei nodi o nelle attività componenti

Per scomporre un nodo nei nodi componenti vale la ==REGOLA DEL 100%==: ogni nodo deve essere scomposto con tutti i deliverable di supporto che lo compongono, considerando i requisiti e i vincoli, le esperienze precedenti e le modalità di gestione previste. I nodi di ultimo livello sono scomposti in [[Attività|attività]] (nello schema sono identificate con un _verbo_).

## ROLLING WAVE PLANNING VS. SCOPE CREEP
==ROLLING WAVE PLANNING==: tecnica di pianificazione in cui si procede per elaborazioni successive tramite la cosiddetta _finestra mobile_:
- dettagliando i componenti al più basso livello della WBS per ciò che va completato a breve termine
- pianificando solo i componenti ai livelli superiori della WBS per ciò che si colloca nel lungo termine
![350](rwp.png)
==SCOPE CREEP / ALTERAZIONE DELL'AMBITO==: espansione non controllata dello scope del prodotto/servizio oprogetto senza adeguare tempi, costi o risorse.
![400](sc.png)
Nella pianificazione e creazione di un WBS, conviene seguire uno schema simile alla Rolling Wave Planning, piuttosto che allo Scope Creep.

## COME CREARE UNA WBS
Una WBS si può creare da zero, per progetti innovativi, oppure si possono importare WBS di progetti analoghi in corso o passati o [[Caratteristiche_progetti|template di progetto]]. In ogni caso, la profondità di ogni singolo ramo della WBS è determinata dal livello di controllo che si vuole ottenere, e maggiore profondità significa poi maggiore effort per la gestione.
Il procedimento generale consiste in:
- identificare i deliverable principali
- identificare i deliverable di supporto
- scomporre i deliverable di supporto in altri work package gestibili
- scomporre i work package in attività
- identificare le [[Milestone|milestone]], senza dimenticare le attività di [[Project_management|Project Management]]