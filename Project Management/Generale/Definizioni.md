## ==PROGETTO==
"Un Progetto è un'iniziativa _temporanea_ intrapresa per creare un _prodotto_, un _servizio_ o un _risultato_ con caratteristiche di _unicità_". ([[Storia_del_project_management#DIFFUSIONE DEL PROJECT MANAGEMENT|guida al PMBOK]], sesta edizione)
- _temporaneo_: ogni progetto ha un inizio e una fine ben definiti
- _unicità_: ciò che si crea si differenzia da tutti gli altri in qualche modo

Esiste una definizione superata:
"Un Progetto è uno sforzo _complesso_, di regola di durata _inferiore a tre anni_, comportante _compiti interrelati_ eseguiti da _varie organizzazioni_, con obiettivi, schedulazioni e budget _ben definiti_". (Russell D. Archibald)
Questa definizione fu scritta tenendo a mente i grandi progetti edilizi: nello sviluppo software è raro che gli obiettivi siano chiari e definiti fin dall'inizio.


## ==PROCESSO==
"Attività _correlate o interagenti_ che trasformano _elementi in ingresso in elementi in uscita_". (ISO 9000:2015)
Se il progetto è un'attività lineare con un inizio e una fine, al di fuori della quale nulla esiste, il processo è un ciclo, in cui si ripetono gli stessi passaggi allo stesso modo e non c'è quindi unicità.


## ==PROGRAMMA==
Un Programma è formato da un _gruppo di Progetti correlati_ gestiti in modo _coordinato_, perchè finalizzati al raggiungimento di un _obiettivo comune_, al fine di raggiungere _livelli di controllo_ irraggiungibili nel caso di una loro gestione separata.
Se l'obiettivo da raggiungere è troppo complesso per un singolo Progetto, lo si può suddividere in più obiettivi correlati, da raggiungere con più Progetti.


## ==PORTFOLIO==
Un Portfolio è costituito da un _insieme di programmi e progetti_ che vengono raggruppati per facilitarne la gestione in ottica di _business e allineamento strategico_.
L'obiettivo di tale creazione è simile a quello del portafoglio finanziario, nel quale le azioni vengono scelte e gestite per minimizzare il rischio e massimizzare il rendimento.

![600](ppp.png)