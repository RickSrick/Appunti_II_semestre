# GESTIONE DEI COSTI
La ==GESTIONE DEI COSTI== di [[Definizioni#==PROGETTO==|Progetto]] comprende i processi coinvolti nella pianificazione, nella stima, nell’allocazione del budget, nel finanziamento, nello stanziamento di fondi, nella gestione e nel controllo dei costi in modo che "il Progetto possa essere completato nel rispetto del budget approvato" (PMBOK®Guide (Sesta edizione)). La capacità di influenzare i costi è maggiore nelle prime fasi del progetto; ciò rende critico il processo iniziale di definizione dello [[Aree_di_gestione|scope]].

## ==STIMA DEI COSTI==
Valutazione quantitativa dei costi probabili per le [[Risorse|risorse]] necessarie al completamento dell’[[Attività|attività]]. Essa include l’identificazione e l’esame delle alternative dei costi per raggiungere i costi ottimali per il progetto:
- bilanciamento fra costi e [[Rischio|rischi]]
- decisioni [[Make_or_buy|Make-or-Buy]]
- decisioni _Buy-or-Lease_
- condivisione di risorse
Le stime dei costi sono espresse in unità di valuta (Euro); in alcuni casi si utilizzino altre unità di misura, quali ore/persona o giorni/persona, per facilitare i raffronti eliminando gli effetti delle fluttuazioni di valuta.
L’accuratezza di una stima di Progetto aumenterà man mano che il progetto progredisce durante il suo ciclo di vita. Un progetto nella fase di avvio avrà infatti una stima di un ==ORDINE DI GRANDEZZA APPROSSIMATIVO / ROUGH ORDER OF MAGNITUDE (ROM)==  che va dal −25% al +75%, mentre le stime definitive (a valle della pianificazione) potrebbero restringersi a un intervallo di accuratezza che va da -5% a +10%.
I costi sono stimati per tutte le risorse: lavoro, materiali, attrezzature, servizi e strutture, oltre a categorie speciali quali accantonamento per inflazione, costi di finanziamento o costi di [[Identificare_rischi#==RISK REGISTER / REGISTRO DEI RISCHI==|contingency]]. Le stime dei costi possono essere presentate a livello di [[Attività|attività]] o in forma riepilogativa.

## ==ANALISI DELLA RISERVA / RESERVE ANALYSIS==
Per tenere conto dell’incertezza legata ai costi, le stime dei costi includono una ==[[Identificare_rischi#==RISK REGISTER / REGISTRO DEI RISCHI==|CONTINGENCY RESERVE]]==: costo che rientra nella baseline dei costi allocata per i [[Rischio|rischi]] identificati (_incognite note / known-unknown_). Essa può essere fornita a qualsiasi livello, da un’attività specifica all’intero Progetto; può essere una percentuale del costo stimato, un numero fisso o può essere sviluppata tramite metodi di analisi qualitativa. Infine, essa fa parte della [[Baseline|baseline dei costi]]. Man mano che diventano disponibili informazioni più precise sul progetto, la contingency reserve può essere effettivamente utilizzata, ridotta o eliminata.

## ==MANAGEMENT RESERVE==
Importo del budget di Progetto che viene trattenuto per scopi di controllo della gestione e che è riservato per lavoro imprevisto che rientra nell’ambito del Progetto. Il suo obiettivo è gestire i rischi non identificati (_incognite ignote / unknown-unknown_). La Management Reserve non è inclusa nella baseline dei costi, ma costituisce parte del budget complessivo di Progetto.

## DETERMINARE IL BUDGET
- si stimano i costi delle singole attività o [[Work_breakdown_structure#COMPOSIZIONE DEL WBS|work package]] per completare il lavoro del Progetto
	==COST ESTIMATE==
- si associano i costi stimati alla Contingency Reserve per determinare una baseline autorizzata dei costi
	==COST BASELINE== = Cost Estimate + Contingency Reserve
	versione approvata del budget
- alla Cost Baseline si aggiunge la Management Reserve
	==PROJECT BUDGET== = Cost Baseline + Management Reserve
Il principale vantaggio di questa tecnica è determinare la baseline dei costi in base alla quale monitorare e controllare le prestazioni del Progetto.
![450](costi.png)
![450](curva_s.png)