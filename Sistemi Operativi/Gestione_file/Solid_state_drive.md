# SOLID-STATE DRIVE (SSD)
Nelle unità _solid-state drive (SSD)_ si usano delle _memorie flash_, le quali si basano sulle _Electrically Erasable Programmable Read-Only Memory (EEPROM)_.

In una memoria flash le informazioni vengono registrate in un array di ==FLOATING GATE MOSFET==, una tipologia di transistor in grado di mantenere la carica elettrica a lungo. Ogni transistor costituisce una cella di memoria che conserva il valore di un bit; le nuove flash utilizzano celle multilivello che permettono di registrare il valore di più bit attraverso un solo transistor.
Vantaggi delle memorie flash:
- non presentano parti mobili, e quindi sono resistenti alle sollecitazioni e agli urti
- sono leggere e di dimensioni ridotte
- sono facilmente trasportabili, dato che non richiedono alimentazione elettrica per conservare i dati e che occupano poco spazio

Le memorie flash si stanno recentemente imponendo anche come memorie secondarie, nei cosiddetti ==DISCHI A STATO SOLIDO / SOLID-STATE DRIVE (SSD)==. In particolare, la maggior parte degli SSD utilizza la tecnologia delle _memorie flash NAND_, che garantisce uniformità sia nella distribuzione dei dati che nell'usura delle unità. Tuttavia il termine "disco" è improprio, dato che all'interno non c'è nessun disco, di nessun tipo.
![350](ssd.png)

Vantaggi:
- sono più affidabili degli [[Hard_disk_drive|hard disk]]
- sono molto più veloci grazie alla mancanza di movimentazione di organi meccanici
- la [[Frammentazione|frammentazione]] non influisce sulle prestazioni, dato che il tempo d'accesso a qualunque cella è identico
Svantaggi:
- hanno un costo per GB molto più significativo
- hanno in generale capacità minore
- la velocità in scrittura è minore rispetto a quella in lettura, ed è molto variabile in dipendenza della dimensione dei file, dato che la dimensione dei blocchi è molto superiore