# MONTAGGIO
==MONTAGGIO==: processo logico di preparazione di un [[File_system|file system]] (dispositivo esterno di memorizzazione, [[Struttura_disco|partizione]] del disco rigido) teso a renderlo accessibile al SO della macchina in uso.
Un file system dev'essere montato prima di poter essere acceduto dai processi di un sistema. Per montare un file system ==UNMOUNTED==, si fornisce al SO il nome del dispositivo da montare, sotto forma di [[Struttura_disco|volume]] e pathname, e la locazione che dovrà assumere nella struttura del file system (==MOUNT POINT==).
Una volta montato, il file system risulta accessibile a programmi e utenti in modo trasparente e diventa parte integrante del [[Struttura_directory|grafo delle directory]]. La directory su cui viene montato un file system può non essere vuota, ma i dati contenuti in essa diventano inaccessibili dal momento in cui si effettua il montaggio fino all'operazione di ==UNMOUNT==.
![650](montaggio.png)

Alcuni SO richiedono un file system prefissato; altri ne supportano diversi e sondano le strutture dei dispositivi per determinare i tipi di file system presenti, eventualmente montandoli automaticamente in fase di boot.
Ad esempio, i sistemi MAC e Windows rilevano tutti i dispositivi all'avvio della macchina e montano automaticamente tutti i file system in essi contenuti. Nei sistemi UNIX-like, invece, i file system devono essere montati esplicitamente.
In Linux: $/etc/fstab$ è il file di configurazione di sistema per la descrizione statica dei dispositivi di memoria collegati al computer il cui mount deve essere effettuato all'avvio. Nelle ultime versioni si effettuano anche montaggi automatici.